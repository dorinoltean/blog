---
layout: post
title: Scoate-mă din ciclu
tags: 
 - imaginare
notes:
 - hashtag: inspirație
   content: '"Ai uitat să râzi" de BOGDAN MUNTEANU'
   url: https://nemira.ro/ai-uitat-sa-razi
---

Tudor lucrează toată săptămâna. Lucrează pentru visele oamenilor de a se așeza la casa lor. Construiește de la fundație la acoperiș, tot. Sau iți face doar fundația. Sau doar acoperișul. Cum vrei tu. De problemele din cupluri nu se ocupă, dar speră ca oamenii să nu se despartă înainte să le fie gata casa. 

Coordonează o echipă de muncitori pentru o firmă de construcții veche de când lumea. Are 6 oameni, angajați cu carte de muncă, salariul minim pe economie. Plătiți o parte legal, și la negru încă puțin. Îi ține la muncă între zece și douăsprezece ore, pentru că știe că dacă termină casa omului la timp el îi fericit. Cere iarăși un bonus de la patron, că o depus tot efortul să satisfacă clientul. <<Sigur o să îmi dea iarăși bonus, că merg bine construcțiile și sunt dedicat clientului. Ne recomandă clienții că terminăm treaba la timp. Prindem contracte noi. Și avem și mai mult de lucru. Alte bonusuri. Poate nu terminăm întotdeauna la timp, dar de data asta putem. “Haide nea Viorel să terminăm odată fundația aia. Iar ați mâncat plastice și nu mai aveți energie?”>> Făcea referire la prânzul de săptămâna trecută când oamenii lui au făcut un foc în fața casei și au început să își prăjească salamul pus la pachet de ei sau de nevestele lor, cu tot cu ambalaj. Mâncau salamul prăjit și condimentat cu picuri de plastic. Erau numai bărbați în echipa lui. Avea doi la vreo 50 de ani și restul erau în jur de 30. Ăștia mai bătrâni îi erau cei mai urați. Că se aștepta la mai mult de la ei. Toată ziua se plângeau că lucrează prea mult. <<”Haide nea Vasile mai tragem mult din țigara aia ?” “Cum adică ai prins toate semafoarele pe roșu?” “Păi și dacă nu a ajuns cimentul nu ai putut da un telefon să afli ce se întâmplă?” Of, nu prea au de la cine învăța ăștia mai tineri etica muncii.>>

Tudor voia ca oamenii lui să fie mai dedicați muncii, și să fie implicați. Să fie proactivi și să adreseze problemele ce apar pe parcurs, nu să aștepte după șefu. Mai voia și să termine odată cu creditul ăla. Ca nu îi mai prea rămâneau bani de altceva. Voia să meargă cu familia la mare și să nu își mai comande cel mai ieftin produs din meniu când merge la restaurant. Elena, soția lui, nu are un venit fix așa că el trebuia să asigure mâncarea pentru 4 guri. Aveau 2 copii, unul mai mare decât celălalt. Cu 2 ani. Elena, după ce a ieșit din concediu de maternitate, a decis să nu se mai angajeze ca să poată avea grijă de copii și pentru că s-a învățat cu siguranța vieții casnice. 

Petrecea între zece și douăsprezece ore la muncă și încă o oră în trafic. Pornea cu mașina dimineața de acasă. Casa era încă a băncii, dar într-o zi avea să fie a lui. Ieșea rapid de pe străduțele înguste, pline cu mașini parcate și pe o parte și pe alta a drumului. Câteodată îl aștepta pe cate un șofer să treacă cu mașina din contrasens, că nu încăpeau amândoi. <<”Haide tataie că dacă mai stai mult trebuie să aștept și după popă.” Pensionarii ăștia nu s-ar mișca și ei mai repede. Poate că o învățat că degeaba te grăbești tot acolo ajungi. Dar măcar să nu mă încurce pe mine.>> După ce ieșea în grabă de pe străduțe ajungea în sensul giratoriu care îl introducea pe o arteră principală cu 3 benzi pe sens, toate pline. Aici nu mai putea să se grăbească, știa asta, dar tot era nervos. <<Primarul ar trebui să nu-i mai lase în trafic pe ăștia ce nu-s din oraș. Dacă sunt numai în tranzit să se ducă pe lângă oraș. Și să se mai ducă lumea cu autobuzul. Toți își duc copiii cu mașina la școală. Să-i trimită cu busul. Și studenții ar trebui să renunțe la mașini. Mai demult nu avea nimeni mașini dar tot se făcea școală. Să se ducă cu bicicleta. “Du-te mă odată că s-a făcut verde, nu vezi?”>> Se grăbea să ii termine la client casa. 

Era joi și parcă nici iarba nu creștea azi. Tudor dirija în stânga și în dreapta ca să grăbească lucrurile. Lucrau la acoperiș. Încă se vedea cerul de la mansarda imobilului. Până diseară avea să nu se mai vadă. Era trecut de prânz și nea Vasile a terminat două pachete de țigări. <<Cum dracu își permite omu ăsta să fumeze atât?>> Nea Vasile fuma atât doar în zilele în care era stresat. Și azi era mai stresat ca oricând. Îi era frică de înălțime și trebuia să lucreze pe acoperiș. <<Uite-l și pe ăsta că ii frică și de umbra lui. “Hai nea Vasile, urcă-te odată nu fi muiere, terminăm și noi acoperișul înainte să vină ploaia. Apoi te dai jos și duhănesti cât vrei.” “Domnu David, mai bine renunț la fumat și trăiesc pe ajutor social, decât să mă tot futeți la cap.”>>

David nu credea că o sa termine la timp casa asta. Seara în drum spre casă era încă în priză. Se gândea ce mai trebuie pregătit pentru mâine și pentru săptămâna viitoare. Mergea cu viteză, parcă dacă ajungea mai repede acasă, se termina mai repede de construit totul. După ce trece de un semafor iese în fața lui un domn la vreo 60 de ani pe bicicletă. Ar fi mers cu mașina dar nu și-a făcut niciodată permisul. Frânează brusc cât să evite un accident. Doamna din spatele lui frânează și ea brusc, luată prin surprindere. <<Uite-l și pe ăsta mă ce nenorocit că era să îmi distrugă și mie și lui viața.>> Deschide geamul și își scoate capul repede.<< “Futute-n gură de moș retard. Nu te uiți la semafor mă? În stânga în dreapta, doar în față ca caii? Vrei să te omori mă? Du-te aruncă-te de pe un bloc mă da nu îmi fute și mie viața.” Am case de terminat si ăsta sare în fața mea. Ce nenorocit.>> După asta David a început să se gândească la familia lui. A redus viteza. Voia să ajungă acasă în siguranță. Parcă moșul ăla ia scos graba din organism. S-a eliberat. Până mâine.
