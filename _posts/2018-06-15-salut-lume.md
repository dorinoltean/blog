---
layout: post
title: Pregătiri
tags: india,nonfiction
notes:
 - {
 hashtag: hazdenecaz,
 content: Căpitanul “Am decolat la timp. Nu se întâmplă foarte des acest lucru.”
 }
 - {
 hashtag: premiulnobelpentrupaceinterioară,
 content: Căpitanul “Dacă tot ne-o intarziat oamenii ăștia un pic, pe partea dreaptă puteți vedea Bucureștiul.”
  }
 - {
 hashtag: activateyourmarketingmind,
 content: “Va așteptăm în locul unde muzica întâlnește marea.” ne invită o stewardesă la Neversea înainte ca Blue Air sa aterizeze.
  }
---

Plec în India pentru o vreme. Bangalore mai exact. 12 milioane de locuitori. Merg incognito. Foarte puțini oameni din Bangalore o să știe că sunt acolo. Dar nu merg să mă cunoască lumea, ci să îi cunosc eu pe ei. Cu bune, cu rele. 

M-am pregătit pentru India cu câteva vaccinuri. Antitetanos, hepatita A, B, febră tifoidă. Pentru malarie nu am luat nimic ca erau prea multe efecte secundare. Dacă fac malarie iți zic, îmi scrii și iți aduc și ție. Daniela e de 7 ani acolo și e bine.

Am câțiva bani de backup pentru bilet de avion de retur. Am pregătit câțiva bănuți cash pentru că plata cu cardul ING are comision de schimb valutar prea mare. Am schimbat în euro și dolari. O parte din bani îs în contul bancar. O să vad cum îi scot mai încolo cu costuri cât mai mici.
Am obiceiul de a pierde lucruri, și am oportunitatea să fiu jefuit (nu ar fi prima dată ca și în Bistrița m-o jefuit niște duzi). De aia m-am pregătit cu 2 carduri bancare. Mai am internet banking, un cont de Pay Pal, prieteni și familie. Nu-i nici un bai dacă bagi un pay. 

Dacă pierd telefonul am o mică problemă. Că îmi pierd și numărul de telefon. Și până fac rost de altă cartelă cu numărul meu de România o să am nevoie de autentificare prin sms la bancă, Facebook, Google. Ca să fie bine și să nu fie rău, la bancă pot să îi sun și să schimb numărul de telefon. Pun numărul de India. Iar la Google și Facebook folosesc coduri de backup. Astea îs niște coduri care țin locul codului de autentificare trimis prin sms.

Prietenii și familia mi-o zis povești faine și povești mai puțin faine ca să merg cu picioarele pe pământ. Yoga, culori, sărăcie, bogăție, nervi, iubire, pace interioară, prostime, înțelepciune, psihedelice, jeg, șobolani, trafic, umanitate. Om vedea. Îți zic și ție. Hai și tu. Te pup.
