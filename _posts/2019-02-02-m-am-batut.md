---
layout: post
title: M-am bătut
tags: 
 - fictiv
notes:
 - hashtag: naiv
   content: Sunt mai presus decât tine.
---

Aș fi putut ajunge călugăr. Aș fi renunțat la nevoile mele biologice pentru un scop mai mare. M-aș fi rugat toată viața pentru binele omenirii. Înainte să o ia viața înaintea mea îmi doream ca oamenii să nu se mai certe. Bunica mea îmi zicea mereu că doar oamenii care nu se roagă la Dumnezeu se ceartă. Oamenii se ceartă în trafic pentru că sunt grăbiți și își taie fața. Oamenii se ceartă la coadă la poștă pentru că nu își respectă timpul. Se ceartă în cluburi că s-au uitat unii la femeile altora. Se ceartă la piață că se fură la cântar. Se ceartă pentru că și-au sărit gardul și au distrus grădinile. Se ceartă pentru că au ales primari diferiți. Poate dacă ar vedea altfel lucrurile. Poate dacă s-ar ruga și ei. Oare cum se roagă călugării ? Ce bine că sunt alți oameni care fac asta pentru noi.

Într-o zi mă cert cu Sergiu. Ii propun să vină cu mine la chioscul din spatele școlii, să ne luăm un corn simplu turnat cu un strat subțire de ciocolată. Nu vrea. Face mișto de cum sunt îmbrăcat. îi răspund la fel. Sergiu vine două săptămâni cu aceeași pereche de blugi. Ghiozdanul nu și l-a schimbat de 4 ani. Eu vin îmbrăcat cu haine croite și cusute de mama mea. Nu seamăn cu nimeni. Aceeași geacă tot sezonul de iarnă. Aceeași geacă și iarna trecută. Începem să ne batem. Arunc cu scaunul după el. Profesoara de istore intră în clasă. Altercația intră in cărțile nescrise din biografia mea.