---
layout: post
title: Trip către Pondicherry și Auroville
tags: 
 - trăite
 - india
notes:
---

Intră puțin in tripul meu, nu ai nevoie de un app pentru asta


În India ai un app pentru orice. Vrei taxi? Ai Uber App, și Ola App. Pentru mâncare ai Swiggy, Zomato, Uber Eats. Ai haine murdare? Deschizi app-ul și iți programezi un curier să vină să le ia, să le spele, sa le uște. Daca vrei le și calcă. Ți le livrează împăturate la dungă. Îți muți mobila? Comanzi o mașină de transport cu un app pe mobil. Vrei sa găsești cel mai ieftin bus indiferent de companie instalezi RedBus. Avion? Cleartrip. Cazare? Airbnb, MakeMyTrip. Pentru magazine si supermarketuri online este app. Poți plăti cu cardul, mobile pay cu câteva wallet-uri, Amazon Pay și de cele mai multe ori cash. Cumva tot poți plăti. Te conectezi la pulsul orașului prin aplicațiile de pe telefon.


Deschizi Uber și iți estimează prețul și timpul în care ajunge la tine. Durata călătoriei nu o estimează. Poți plăti cash sau cu cardul. Şi poți împărți cursa cu alți clienți. Uber Pool. Am stat într-un uber 45 de minute și am plătit 12 lei. Am mers 17 km. Mâncarea de multe ori are livrare gratuita sau costă 3 lei. Mi-am comandat de pe Amazon un mouse, o carcasă pentru telefon și un prelungitor de la 3 magazine diferite. O venit 3 curieri diferiți si am plătit 6 lei transport, la o comandă totală de 60 de lei. Un litru de benzină costă 4.43 lei. 


Folosesc una dintre aplicații să mă conectez cu Auroville, un oraș experimental din estul Indiei, statul Tamil Nadu, la malul oceanului. Îmi rezerv un autobuz Bangalore - Pondicherry să plec în aceeași seară pe la 23.45. Îmi aleg un autobuz cu paturi, și îmi iau un pat de o persoană. Cel de sus din patul etajat. Am coordonatele gps și adresa stației de plecare. O să ajung ușor cu un uber.


Înainte ca eu să plec spre Pondicherry, eu cu Daniela și cu Sonny (citit sanii) comandăm niște mâncare, de la primul restaurant întâlnit care nu acceptă cash. Am comandat Butter Kulcha, Chicken Lollipop, Paneer Biryani și Paneer Butter Massala. Paneer este un tip de brânză indiană ce se aseamănă la textură cu tofu. E puțin dulcie și se întinde în gură ca bezelele. E ca o telemea de vită moale, moale, și foarte puțin sărată. Delicioasă. Azi ultima zi a lui Sonny in Bangalore. Mâncăm, muzică, dansăm, povești. Tot îmi amân plecarea motivat de ceilalți că nu are rost să stau în stația de bus. Îi mai plăcut cu ei. Timpul trece repede. Mâncarea a fost picantă, și m-am încălzit foarte tare, am început să transpir prin toți porii și pentru 5 minute m-am simțit ca în saună. Apoi transpirația mi-a reglat temperatura corpului dar eram în continuare roșu la față. 


Îmi chem Uber si ne pornim spre Madiwala. Aplicația RedBus agregă mai multe companii de transport și mai multe rute. Poți să găsești curse cu pat, fără, cu aer condiționat, fără. Sunt mai multe stații de autobuz în Bangalore și aplicația îți arată exact unde o să oprească busul. Madiwala era cea mai aproape de mine. După 5 minute șoferul oprește mașina în benzinărie. “Diesel sir. 10 minutes.” Nu, nu, nu, trebuie să prind busul. “10 minutes sir.” Îi arăt ora la care trebuie sa ajung și zice că ajungem la timp. Alimentează de 50 de lei. După 2 minute plecăm din benzinărie. <<No, credeam că indienii zic 2 minute și le ia 10. Dar se pare că zic 10 și termină repede. That's exactly what she said. >>. Ajungem la timp în stație și pe aplicație îmi apare ca întârzie puțin. 


Stau în stație vreo 10 minute, după văd că autobusul o ia pe un drum ce nu era pe traseul pe care m-aș fi așteptat. Decid că trebuie să trec strada cu 3 benzi pe sens. Mă uit în dreapta și când văd mai puține mașini în valul traficului, trec cu mâna dreaptă întinsă înspre mașini. Sunt ca un polițist de la rutieră care a oprit o mașină pe partea opusă a carosabilului și trece cu mâna întinsă ca să își comunice prioritatea de traversare. Ajung la mijlocul drumului. Sar peste bordura ce îmi ajunge până la genunchi. Aștept iarăși o gaură în trafic. Un Indian mai experimentat în traversarea drumului o ia înainte. După trec și eu cu mâna stângă întinsă. Ajung pe partea cealaltă și aștept. E 23.45, trebuia să fie deja aici. Dar m-a notificat app-ul că întârzie. Pe aplicație pare blocat în același loc. Ceva nu e în regulă. Mă uit la adresa descriptivă din aplicație, îmi arată la 1 km depărtare de mine. Coordonatele gps nu erau bune. Aaaaa. Nu am timp să mă gândesc la o strategie, că mă sună șoferul. Îi zic unde sunt, îmi zice și el unde îi. Nu suntem în aceeași stație. Îi zic că iau un auto și vin. Să mă aștepte. Trec strada înapoi, din nou cu mâna întinsă, opriți-vă că trec. De data asta cu mai mult curaj.  Ajung pe partea cealaltă și aștept o Riksha (un auto). Și nu vine nimic. Mă uit pe partea cealaltă, nici pe acolo nu trec. Mai aștept. Nu trece un minut că încep să apară auto. Trec vreo 5 cu pasageri, și se oprește un domn. Mă urc și ii zic să meargă drept. În momentul în care un auto oprește lângă tine, îi zici unde mergi, negociezi dacă vrea să te ducă, negociezi prețul, apoi plecați. Noi am plecat direct. 


Pe drum mă mai sună odată șoferul de autobus, îl dau rapid la telefon pe șoferul de Riksha. Șoferul care mă duce pe mine, oprește imediat pe stânga să vorbească la telefon, într-un pasaj, pe un drum cu 3 benzi. Ocupă jumătate de bandă. Își găsesc rapid limba în care se înțeleg. Hindi sau Kanada probabil. Respir ușurat. Ajung mâine în Pondicherry și Auroville.

