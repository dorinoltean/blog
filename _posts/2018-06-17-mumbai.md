---
layout: post
title: Mumbai
tags: india,nonfiction
notes:
 - hashtag: 'vorbededuh'
   content: '"Totul e bun in cantități moderate."'
 - hashtag: 'activateyourmarketingmind'
   content: '"Opps, something crapped out" mesaj de eroare la cumpărarea biletului de avion.'
---

Am aterizat pe aeroportul din Mumbai sâmbătă dimineața în jur de ora 6 am. La ieșirea din avion m-o lovit căldura și umiditatea din orașul tropical. După ce am dormit 3 ore în aer condiționat și mi-o intrat frigul în oase, căldura de afară îmi încălzea sufletul. Am aterizat în sezonul ploios. Bagajul era ud bine, deși a petrecut foarte puțin timp în ploaie. Am trecut de control pașapoarte unde mi-au pus ștampila de intrare mi-am chemat Uber și m-am dus spre Nishanth.

Rajesh m-o primit în casă când am ajuns. Mi-o făcut un ceai negru cu lămâie, zahăr, miere și masala. Rajesh e căsătorit, arată mai tânăr decât vârsta lui, are o burtă generoasă și râde foarte mult. Lucrează în Mumbai și în fiecare weekend pleacă la familia lui care locuiește la 2-3 ore de Mumbai. Are și o vorbă de duh: totul are o marjă de eroare de 30%. Rajesh câte femei sunt în India? “La fiecare 100 de locuitori 35 sunt femei.” Bă da-o dracu că îi prea de tot. Caut repede pe net, într-adevăr sunt mai multe femei decât bărbați dar diferența e mult mai mică. Rajesh pe Wikipedia zice că sunt aprox 48 femei la 100 de bărbați. “Ți-am zis eu, 30% marjă de eroare”

Nishanth era plecat în alt oraș peste weekend dar s-o întors ca să mă primească și să îmi arate orașul. Nishanth seamănă câteodată cu părinții mei. Dorin ai nevoie de ceva? Ce vrei să mănânci? Mai vrei zahăr sau lamaie ? Ce vrei să faci astăzi? Îți pun și dulceață? Da zacuscă? Dar vin? Niște țuică? Am crezut că doar el e așa, dar prietenul lui Somnat e la fel. Dark chocolate? Ice-cream? Ice coke? Tchai or tea? 
Omu ăsta tot îmi plătește mâncarea și plătește taxi și ricșa. Zice că un oaspete nu trebuie să își facă griji de nimic. Amu eu îi înțeleg cultura și motivele, da eu mănânc mult si berea e destul de scumpă. Așa că a acceptat sa mai împărțim din cheltuieli.
Le-am dus niște țuică de prune de la tatăl meu de la Bistrița. Somnat a făcut rapid un cocktail, ca era prea tare ca să o bea goală. Țuică, kinley, suc de lămâie și miere. Mirosul de prună rămâne dar e o plăcere să bei.

Nishanth mi-a făcut cadou un tricou lucrat manual de prietena lui Bharti. M-am întâlnit cu ea la unul din birourile TATA. Biroul în care lucrează cei din departamentul de CSR. Bharti m-a primit in biroul ei. M-a invitat la masă însă cantina din clădire era închisă așa ca am mers la mașină să îmi dea un tricou și 2 eșarfe. Ea le colorează manual. Le învârte pe o bară, le împătură în jurul unei cărămizi sau le prinde într-un punct și le învârte ca și cum ai învârti hainele ude ca să le storci. Apoi le bagă într-un lichid cu vopsea și le scoate colorate cu design unic. Poate o să ajung într-o zi la ea acasă să filmez procesul. Mi-a dat un tricou si 4 eșarfe și apoi am mers sa mănânc. Colegul ei Ashish o venit cu mine să îmi arate restaurantul, l-am rugat să mă ajute să comand și o rămas cu mine. Ashish împreună cu Nishanth și alți angajați TATA se duc în fiecare duminică la o școală ce adună copii din familii defavorizate și ii inspiră să învețe engleză, să aibă grijă de igiena personală. Le spun povești despre priministrul Indiei, care vindea în piață când era mic. Despre istoria KFC, și despre jucători de cricket sau artiști pe care copiii îi apreciază.